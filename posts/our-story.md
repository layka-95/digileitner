---
title: ' داستان ما '
date: '2021-08-30'
image: our-story.png
excerpt: داستان ما که چی شد که تصمیم گرفتیم جعبه لایتنر رو راه بندازیم
isFeatured: true
---

** **
## 
من همیشه زمان کنکور از جعبه لایتنر استفاده میکردم چون با روزی ۱۵ ساعت درس خوندن نمیتونستم همه درسهامو مرور کنم. ولی خب نگه داری این همه فلش کارت و دقیقا به ترتیب خوندنشون کار راحتی نبود. گاهی میشد که به طور همزمان پنج‌تا جعبه داشتم و هر کدومشون هزارتا کارت توش بود و پیش میومد که موقع مرور، کارت‌ها رو جای اشتباهی قرار بدم. از طرفی باید زمان میذاشتم و کارت‌ها رو مینوشتم و همیشه فکر میکردم که چقدر خوب میشد اگر این همه زحمتی که میکشم و فلش کارت مینویسم یه جایی ذخیره بشه و بتونم این فلش کارت‌ها رو بدم به یه نفر دیگه تا حداقل اون دیگه این زمان رو صرف نکنه برای نوشتن! 

کنکور گذشت و زمان مهاجرت رسید و واقعا حفظ کردن این همه واژه و اماده شدن برای امتحان زبان اونم زمانی که ادم سر کار میره و کلی گرفتاری داره کار خیلی سختی بود. توی مترو و اتوبوس یا حتی پشت فرمون توی ترافیک همش پیش خودم میگفتم که چقدر خوب میشد اگر میشد از زمانم استفاده کنم و زبان بخونم ولی خب نمیشد این همه فلش کارت رو با خودم یدک بکشم! 

اینطوری شد که گشتم ببینم سایت یا اپلیکیشنی هست که قبلا الگوریتم جعبه لایتنر رو پیاده کرده باشه یا نه. سایت، اپ یا حتی نرم افزارهای زیادی بودن که این قابلیت رو داشتن اما هر کدوم یه ایراد اساسی باهاشون بود که ادم نمیتونست باهاش کنار بیاد. یا خیلی قدیمی و برای استفاده پیچیده بودن یا نتونسته بودن الگوریتم متد یادگیری لایتنر رو درست پیاده کنن. از طرفی خود متد لایتنر هم میگه همه ادم‌ها باید برای همه درس‌ها و انواع اموزش یک روش رو در پیش بگیرن که خب به نظر منطقی نیست. شاید من من فرمول ریاضی رو سریعتر به خاطر بسپرم تا لغات عربی رو! 

خلاصه من مهاجرت کردم و دوره زبان‌ گذشت و شدم دانشجو و باز هم همون مشکل قدیمی اما اینبار برای درس‌های دانشگاه. از طرفی خیلی از چیزهای مربوط به کار تخصصیم توی شرکت هم نیاز به حفظ کردن یه سری چیزها داشت ولی پیش خودم میگفتم مهم نیست و به مرور درست میشه هرچند زمان زیادی از روزمره من صرف این حفظ کردن ها میشد. 

یک روز یکی از بچه‌های خوابگاه رو دیدم که نزدیک ۲۰۰تا کارت دستشه و ریز ریز روش یادداشت کرده و داره با استرس اینا رو مرور میکنه و هی ساعت رو نگاه میکنه که بره برای ازمونش! دیگه وقت تحمل کردن نبود و باید دست بکار میشدم. 

راستش همون روز با دوستم صحبت کردم و گفتم باید یه اپ با تکنولوژی خوب و با دیزاین مناسب و البته همراه اپلیکیشن موبایل طراحی کنم که هم متد جعبه لایتنر رو درست پیاده کرده باشیم هم از هوش مصنوعی استفاده کنیم و این متد رو بهترش هم بکنیم. دوزبانه باشه و رایگان و قابلیت اشتراک‌گذاری کارت‌ها رو هم به کاربر بدیم و کاربر بتونه عکس هم به کارتش اضافه کنه تا خیلی وقت نذاره برای ایجاد کارت‌هاش. اینطوری شد که از قبل از هرچیزی از پیاده سازی خود الگوریتم متد یادگیری اقای سباستین لایتنر شروع کردیم. 

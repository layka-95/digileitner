---
title: " چگونه می‌توان قدرت ذهن را تقویت کرد؟  "
date: "2021-09-03"
image: how-to-improve-mind-power.png
excerpt: افزایش قدرت ذهن و خلاقیت
isFeatured: true
---

---

## مهارت‌های جدید بیاموزید

با یادگیری مهارت‌های جدید، مغز خود را درگیر می‌کنید و به چالش می‌کشید، این امر می‌تواند ارتباط بین عصب‌ها را تقویت کند (ارتباطات عصبی جدیدی ایجاد کند) و عملکرد شناختی شما را بهبود بخشد.

---

## یادگیری یک زبان جدید یک راه عالی برای گسترش توانایی ذهن شما است

این کار ذهن شما را وادار می‌کند تا به شیوه‌ای جدید با مسائل برخورد کند و می‌تواند به شما کمک کند تا با دیدگاه تازه‌ای به جهان اطراف بنگرید. کوشش برای انجام فعالیت‌ها و سرگرمی‌های جدید نیز می‌تواند به بهبود عملکرد مغز شما کمک کند. به‌عنوان‌مثال به دنبال فرصت‌هایی برای یادگیری و انجام کارهای جدید، مانند رقص، هنرهای رزمی، کلاس خیاطی یا کارگاه نویسندگی باشید.

---

## بازی کنید

انجام بازی‌های جدید با دوستان یا خانواده، به‌ویژه بازی‌هایی که به تمرکز احتیاج دارند مانند شطرنج یا ورق‌بازی، می‌تواند به شما در افزایش و تقویت توانایی‌های شناختی کمک کند.

---

## کنجکاوی خود را پرورش دهید

مسائل را آن‌گونه که هستند نپذیرید. بلکه، یاد بگیرید که به‌طور پیوسته در مورد تمامی مسائل سؤال کنید-حتی مواردی که بدیهی یا اساسی به نظر می‌رسند.

---

## مطالعه کنید

مطالعه مغز و همچنین تخیل شما را درگیر می‌کند و راهی عالی برای یادگیری مسائل جدید و عادت به دیدن افراد، مکان‌ها، چیزها و ایده‌ها به شیوه‌های جدید و متفاوت است.

---

## بازی‌های فکری انجام دهید و جورچین حل کنید

در حال حاضر انواع بازی‌ها در دسترس هستند که برای حفظ سلامت شما طراحی‌شده‌اند. اطرافتان را با دقت مشاهده کنید، آزمایش کنید و آنچه را به کار شما می‌آید را پیدا کنید.

---

## تمرکز کنید و اطلاعاتتان مرور کنید

خود را مقید کنید تا بر یادگیری و بهبود تفکر خود تمرکز کنید. وقتی با ایده یا واقعیت جدیدی روبرو می‌شوید، بر روی یادگیری آن و به خاطر سپردن آن تمرکز کنید. سپس، به‌صورت دوره‌ای مسائل جدیدی را که آموخته‌اید مرور و تمرین کنید.

---

## همه‌چیز را با دست خط خودتان بنویسید

تحقیقات نشان داده است که نوشتن اطلاعات جدید به شما کمک می‌کند تا آن‌ها را به‌طور کامل تحلیل کنید و راحت‌تر به خاطر بسپارید

---

## از تمام حواس خود استفاده کنید

سعی کنید جزئیات اطلاعات ورودی ذهن خود را با تمام حواس پنجگانه خود درک کنید و سپس به ذهن بسپارید تا تمام حواستان به شما در دریافت و حفظ مسائل کمک کنند.

---

## سیگار نکشید

محققان شواهدی را یافته‌اند که سیگار کشیدن مانع عملکرد شناختی می‌شود و حتی ممکن است اندازه هیپوکامپ مغز شما را کوچک کند. تحقیقات نشان داده است که سیگار کشیدن می‌تواند توانایی‌های مربوط به حافظه، برنامه‌ریزی و توانایی کلی ذهنی را کاهش دهد.

---

## تغذیه مناسب داشته باشید

محققان معتقدند مصرف برخی از مواد غذایی برای بهبود عملکرد مغز مناسب است. البته که خوردن گردو شما را به یک نابغه تبدیل نمی‌کند، اما گردو به مغز شما کمک می‌کند آنچه را که لازم است به‌طور مناسب و حتی کمی بهتر از حالت معمول انجام دهد. غذاهای سرشار از اسیدهای چرب امگا 3 مانند گردو و ماهی برای رشد مغز مهم هستند و ممکن است به تنظیم خلق‌وخو و تمرکز کمک کنند. دانشمندان بران باورند که خوردن غذاهای غنی از منیزیم عملکرد مغز را بهبود می‌بخشد و ازآنجاکه بسیاری از مردم کمبود منیزیم دارند، افزایش مصرف منیزیم به‌طورکلی نیز ایده خوبی است. همچنین محققان معتقدند غذاهای غنی از آنتی‌اکسیدان به محافظت از مغز در برابر انحطاط کمک می‌کند. آنتی‌اکسیدان در درجه اول در میوه‌ها و سبزی‌ها یافت می‌شود. هرچه میوه یا سبزی تیره‌تر باشد، معمولاً میزان آنتی‌اکسیدان بیشتر است. به‌عنوان‌مثال، بلوبری، توت سیاه، آلو، لوبیا قرمز و لوبیا سیاه همگی دارای مقدار زیادی آنتی اکسیدان هستند. غذای غنی از انواع غلات به تنظیم سطح گلوکز بدن شما کمک می‌کند و ازآنجاکه گلوکز همان چیزی است که مغز شما از آن برای سوخت استفاده می‌کند، ثابت نگه‌داشتن سطح آن برای خلق‌وخو و توانایی تمرکز شما مهم است. منابع خوب غلات کامل شامل غذاهایی مانند بلغور، جو دوسر، برنج قهوه‌ای و سبوس جو دوسر است.

---

## به‌طور منظم تمرین کنید

رعایت یک برنامه ورزشی منظم و رژیم غذایی سالم نه‌تنها برای سلامت جسمی شما بلکه برای سلامت روان شما نیز مهم است. تمرینات هوازی منجر به ترشح انواع هورمون‌های بهبود خلق خو و کاهش استرس و افزایش تمرکز می‌شود. برخی مطالعات، ورزش را عاملی برای بهبود عملکرد شناختی ازجمله حافظه، توجه و توانایی انجام کارهای مختلف معرفی کرده‌اند. اگرچه محققان در این رابطه اتفاق نظر ندارند، اما بسیاری از متخصصان فعالیت‌های هوازی در حد متوسط را 2-3 بار در هفته توصیه می‌کنند تا از مزایای ذهنی ورزش به‌طور کامل استفاده شود.

---

## به میزان کافی و مناسب بخوابید

به‌احتمال‌زیاد تابه‌حال نیز از اثرات مهم خواب شنیده‌اید. این‌طور به نظر می‌رسد که خواب امری حیاتی برای سلامت مغز است. در طول شبانه‌روز حداقل 6 تا 8 ساعت بخوابید. نه‌تنها به تمرکز و هوشیاری شما کمک می‌کند، بلکه مانع از دست رفتن ماده خاکستری در مغز به‌مرورزمان می‌شود.

---

## مدیتیشن کنید

تحقیقات نشان داده است که مدیتیشن روزانه می‌تواند مغز و همچنین سلامت شما را بهبود بخشد. محققان بر این باورند که مدیتیشن به‌ویژه توانایی تصمیم‌گیری و پردازش اطلاعات را بهبود می‌بخشد.

---

---

[منبع](https://www.wikihow.com/Improve-Your-Memory)
